Vienādojumu ax²+bx+c=0, kur a, b un c ir reāli skaitļi un a≠0, sauc par kvadrātvienādojumu.

Piemērs:
4x²−3x+1=0
a=4
b=−3
c=1

Kvadrātvienādojuma saknes var atrast pēc formulām:
x1=−b+√D/2a
x2=−b−√D/2a
kur D= b²−4ac.
 
Vērtību D sauc par diskriminantu.
Pēc diskriminanta vērtības var noteikt kvadrātvienādojuma sakņu skaitu.
Ja D < 0 (negatīvs), tad vienādojumam nav atrisinājuma reālo skaitļu kopā.
Ja D = 0, tad vienādojumam ir divas vienādas saknes.
Ja D > 0 (pozitīvs), tad vienādojumam ir divas dažādas saknes.
Kvadrātvienādojumu x²+bx+c=0 var risināt, izmantojot Vjeta teorēmu:
{x1*x2=c
{x1+x2=−b 
Ievēro: koeficients pie x² ir a=1!
(Atrisināšanas piemērus skaties pie uzdevumiem.)
  
Nepilnie kvadrātvienādojumi
  
Ir divu veidu nepilnie kvadrātvienādojumi:
 
1. Ja c=0, tad vienādojums ir ax²+bx=0;
2. Ja b=0, tad ax²+c=0.
  
Nepilnos kvadrātvienādojumus drīkst risināt ar diskriminanta formulām, bet racionālāk būs izvēlēties speciālas metodes:
 
1) ax²+bx=0 risina, sadalot reizinātājos (iznesot pirms iekavām x).
 x(ax+b)=0

Tātad x=0 vai ax+b=0. (Jo divu skaitļu reizinājums ir vienāds ar nulli tikai tad, ja vismaz viens no šiem skaitļiem ir 0.)
Viena sakne ir 0, bet otra sakne ir x=−b/a.
Piemērs:
  2x²−30x=0
  x(2x−30)=0
1)x=0
2)2x−30=0
  2x=30
  x=15
 
Atbilde: x1=0, x2=15.
2) ax²+c=0 risina, pārnesot saskaitāmos dažādās pusēs un tad velkot kvadrātsakni. 
 
ax²=−c (izdala abas puses ar a)
x²=−ca
|x|=√−c/a
(Ievēro: velkot sakni, iegūst x moduļa vērtību!)
Tas nozīmē, ka
x1=√−c/a
x2=−√-c/a
Piemērs:
4x²−100=0
4x2=100∣∣:4
x²=25
|x|=√25
x1=5;
x2=−5
 
Atbilde: x1=5; x2=−5.
Piemērs:
x²+36=0
x2=−36
Šim vienādojumam nav atrisinājuma, jo kvadrātsakni nedrīkst vilkt no negatīva skaitļa (zinām arī, ka, skaitli kāpinot kvadrātā, nevar iegūt negatīvu skaitli).
 
Atbilde: sakņu nav.